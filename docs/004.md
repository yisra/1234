# סימן רפ"ב משנה ברורה ט'   
## שלא יהיה שום מחלוקת בשבת   
עושה רצון אביו אבל מראה לו פנים זועפות   
שאלה   
הבן שומע בקול אביו ועושה רצונו, אבל הוא מראה לאביו פנים כעוסות, ומראה לו שכל בקשתו היא מעמסה עליו, האם קיים הבן מצוות כיבוד אב ואם שהרי עשה רצונו של אביו.   
תשובה   
אסור לאדם להראות עצמו בפנים זועפות, ונאמר בתורה (ויקרא כה יז) "ולא תונו איש את עמיתו" וכתב היראים (סימן נא) כשם שיש אונאה בדברים כך יש הונאה בעניין רע שמראה לחברו פנים רעות, שמסור הדבר ללב.   
וקל וחומר בכבוד אב ואם, וכמו שכתב השולחן ערוך (יור"ד ר"מ ד') שאפילו מאכיל הבן את אביו בכל יום מאכלים משובחים והראה לו פנים זועפות נענש עליו ויורש גיהנום כמבואר בגמרא (קידושין ל"א ע"ב) והוסיף רבינו יונה (אגרת התשובה קב) וגדול עוונו מנשוא.   
וכעין שמצינו במצוות צדקה (שולחן ערוך יור"ד רמט, ג) שצריך ליתן צדקה בסבר פנים יפות בשמחה ובטוב לבב, ואם נתנה בפנים זועפות הפסיד זכותו, והוא הדין במצוות כיבוד הורים, אם הבן מראה לאביו פנים כועסות ומראה לו שכל בקשתו ממנו היא מעמסה עליו, הרי זה הפך רצון התורה שאמרה שיכבד את הוריו בסבר פנים יפות, ולכן גם אם יעשה הבן את מה שאביו ביקש ממנו, הוא לא קיים מצוות כיבוד כהלכתה.   
ובפרט בשבת שנאמר במדרש רבה (בראשית יא ב)   
ויברך אלוקים את יום השביעי, ברכו באור פניו של אדם, לא דומה אור פניו של אדם כל ימות השבוע, כמו שהוא דומה בשבת.   
ובספר עלי שור (ח"ב ב' ג) כתב שרבו המשגיח רבי ירוחם זצ"ל, היו לו פנים אחרות בשבת.  
 ובמשנ"ב (סי' רס"ב ט') כתב: בזוהר ומקובלים הזהירו מאוד שלא יהיה שום מחלוקת בשבת חס ושלום,   
ולכן יש להיזהר במיוחד בשבת מלהראות פנים כעוסות.    
# סימן רס"א ס"ב   
## י"א שצריך להוסיף מחול על הקודש   
קיבל תוספת שבת ואביו מבקש ממנו שיעשה עבורו מלאכה   
שאלה   
הבן נמצא בבית אביו הזקן ועוזר לו בהכנות לשבת, לפני כניסת השבת שאל הבן את אביו האם יש עוד דבר מה לסדר לכבוד השבת, ענה לו אביו הכל כבר מסודר, ועל סמך אמירתו קיבל הבן תוספת שבת, ולאחר מכן נזכר אביו שצריך לכוון את שעון השבת, והוא מבקש ממנו לכוון את השעון, מה יעשה הבן שהרי כבר קיבל שבת ונאסר במלאכה.   
תשובה   
קבלת תוספת שבת שקיבל הבן נחשבת לקבלה בטעות ואינה מחייבת, כי אילו היה הבן יודע שאביו זקוק עדיין לעזרתו, לא היה מקבל שבת וכל קבלתו היא בטעות, ולכן יעשה הבן רצון אביו ויכוון את שעון השבת   
וכעין המבואר בט"ז (סימן ת"ר ס"ק ב') על קהל שלא היה להם שופר ביום ב' דראש השנה שחל ביום ו'. וכשהגיע השופר כבר התפללו הקהל ערבית של שבת אבל עדיין לא שקעה החמה, ופסק הט"ז שיתקעו עכשיו בשופר, ומה שכבר קיבלו עליהם תוספת שבת, זו קבלה בטעות ואינה חלה, ועוד שאדם לא יכול לקבל שבת ועל ידי זה להפטר ממצוה שהוא חייב בה, עיי"ש.   
ולכתחילה ראוי שאם יש שם שלושה אנשים, שיתיר הבן בפניהם את נדר קבלת השבת שקיבל על עצמו, כמבואר בשו"ת תורה לשמה (סימן קי"ז).   
# סימן רנ"ג   
באור הלכה ד"ה ויזהר   
## יש לו פלאפל חי ורוצה לשים אותו מעל סיר מלא צ'ולנט  
 שאלה  
 אדם שיש לו פלאפל חי (או בשר חי) ורוצה להניחו על גבי סיר מלא צ'ולנט, האם יהיה חייב משום מבשל בשבת   
תשובה   
כתב הביאור הלכה (סימן רנ"ג ד"ה ויזהר) שבעומדת ע"ג קדירת חמין או תבשיל לא נחשב כלל כעומד על גבי כירה, ולהכי מותר אף ליתן לכתחילה בשבת, אבל אם הקדירה ריקנית... אסור ליתן עליה בשבת תבשיל לכתחילה   
# סימן רנ"ב סעיף ג'   
## טוב להחמיר ולאסור  
כמה ממון חייב להפסיד, כדי למנוע חילול שבת בנכסיו   
שאלה   
מעשה בראובן שנשתתף עם כמה בעלי הון לבניית פרויקט גדול של מאות דירות כל משתתף השקיע כמה מיליוני דולרים בפרויקט.   
ראובן שהוא שומר תורה כתב בחוזה שהחברה לא תחלל שבת לא בבנייה ולא במכירה. בסוף מתברר שאמנם לא מוכרים ולא בונים בשבת, אבל החברה מתכננת לערוך ימי תצוגה בשבת, אומנם לא ימכרו בשבת, אבל יציגו וגם יכתבו מה שהלקוחות מבקשים לשנות בדירות, כמו כן ישתמשו במעלית וגם הרכבים של הקונים יציפו את הרחוב. ראובן השומר תורה שברכושו מחללים שבת, שואל האם הוא חייב לעזוב את השותפות כשעקב כך יפסיד כספים רבים שהשקיע שם?   
תשובה   
הצעתי את הדברים לפני מו"ח מרן הגרי"ש אלישיב זצ"ל והשיב:   
חילול השבת שיעשה ברכושו הוא בניגוד לרצונו וכיוון שמיחה בהם אינו חייב להפסיד מרכושו, והרי זה דומה לשודד הנכנס לבית וחילל בו שבת, שאין בעל הבית חייב להפסיד רכושו בגלל זה אלא מפרסם לכולם שחילול השבת הוא בניגוד לרצונו ודאי.   
כל זה ממידת הדין אבל מידת חסידות יש כאן לעזוב את החברה הגם שיספוג הפסדים עד חומש (עד חומש) עכ"ד.  
סופו של דבר היה שראובן החליט לקדש את השם ולעזוב את השותפות למרות ההפסדים הצפויים. השותפים שהיו בתחילה נחושים בדעתם לבצע את התצוגה בשבת בשומעם את דעתו הנחרצת של ראובן נחה עליהם רוח טהרה, וקיבלו את דעתו של ראובן וחתמו על שטר השותפות שהשבת לא תחולל לא בתצוגה או בדבר אחר ונקדש שם השם יתברך וברוך השם הצליחו.   
לסיכום:   
ראובן לא חייב מהדין להפסיד ממון אבל ממידת חסידות יבטל למרות ההפסד ויזכה לקדש שם שמיים.   
# סימן ר"נ ס"ב   
## ירבה בבשר ויין ומגדנות   
ילד אלרגי לחלב, איך ינהגו עימו בתלמוד תורה?   
שאלה   
מעשה בילד שהוא אלרגי לחלב, עד כדי פיקוח נפש, הלומד בתלמוד תורה, וחבריו רוצים להביא מוצרי חלב לארוחת בוקר. וכידוע הילד עלול להסתכן. ההנהלה שואלת מה לעשות?   
תשובה:   
חס ושלום להביא מוצרי חלב, כי עלולים להביאו לידי סכנה. ואמנם בחישוקי חמד על מסכת (דף כ עמוד א' עמוד קטו) כתבנו בשם מו"ח מרן הגרי"ש אלישיב זצ"ל שילד הסובל מקיפאון בידיו, ואינו יכול לסבול את הקור והדבר גורם לייסורים קשים, וחבריו רוצים לפתוח את החלון. והורה מו"ח שבית הספר נבנה לבריאים כדי שילמדו תורה בעיון, ואי אפשר לקפחם, ולכן אם אין ברירה ילמד הילד בביתו. שאני התם, שזה רק לתקופת החורף ולא כל השנה, מה שאין כן כאן. וגם אי אפשר לסגור את החלונות שזהו דבר בסיסי, מה שאין כן כאן יכולים הילדים להסתדר בלי מוצרי חלב בתלמוד תורה, ויאכלו שאר דברים. ויש לדון, שהילד רוצה בשבת לבוא לבית הכנסת, ושם נערך קידושא רבה, ושיעור תורה. ובעל השמחה רוצה להביא עוגות גבינה. אך זה סכנה לילד ומצד שני זה עונג שבת לכל הציבור לאכול עוגת גבינה משובחת בשבת.   
ויש לומר מצווה להביא עוגות אחרות במקום עוגות הגבינה. ובפרט כשיש שיעור תורה אי אפשר שהילד יפסיד (אבל באמת בקידוש לבד, בלי שיעור תורה, אז ישאר הילד בביתו ולא יבוא  לקידוש, ויאכלו עוגות גבינה).   
# סימן רס"ג   
## נר דולק כשהוא תלוי   
חידה מהו החפץ בבית שאסור לגעת בו בשבת?   
תשובה אין לענות שהכוונה לחפץ "מוקצה". כי אין איסור לגעת במוקצה, כוונת החידה (להנאמר בסימן רס"ה ס"ג ברמ"א) שאסור ליגע בנר הדולק כשהוא תלוי, פן יתנדנד קצת מנגיעתו ויטה.   
ויש להסתפק אם הלכה זו נוגעת בימינו שאין לנו פמוטים עם נרות שמן, ואם כן אין חשש שיטה על ידי נדנודו. (וכן משמע בבירור הלכה ד"ה פן)   
ואמנם יש לחוש שמא ינדנד את הפמוט שהוא מוקצה, אבל כבר כתב הבירור הלכה ד"ה פן שבגוונא דידן נחשב לטלטול מן הצד.  
ובביאור הדבר כתב הביאור הלכה (מכיוון סימן רע"ז ד"ה הואיל) שנחשב לטלטול מן הצד, כיון שאינו מכוין לנדנוד ממש.  
ובתורת שבת ס"ק ו' שכל דבר שהוא מחובר או תלוי וקשור בקשר אמיץ, לא שייך בו איסור מוקצה, שהרי עיקר טעם מוקצה הוא משום הוצאה (כמבואר ברש"י ביצה יב ע"א ד"ה ליפלגו, ובראב"ד פכ"ד שבת הי"ב)  
וא"כ בדבר מחובר שאין חשש שיוציאנו, לא שייך בו איסור מוקצה.  
# רס"ה ס"א  
## שיהא נוטף בתוכו  
שאלה  
מה יעשה אדם שהנר שלו קטן, ואין בו מקום להרבה שמן, והרי חז"ל אסרו להניח מלמעלה כלי מנוקב שיטפטף, האם יש עצה שיוכל לעשות שמן שיטפטף?  
שאלה  
מה הדין כשהקצה שמן שינטוף לתוך הנר, אבל זה רק יתחיל לטפטף בעוד שעה, ע"י שעון שבת, האם גם בכה"ג המסתפק ממנו חייב משום מכבה, כי לכאורה בינתיים עוד לא התחיל הכלי העליון להוציא שמן לתוך הנר, ולא דמיא לכלי המנוקב שכל הזמן כבר מטפטף.  
תשובה  
הדעת נותנת שמותר להסתפק ממנו, כי בינתיים אין שום חיבור ביניהם ואין זה שמן של נר   
# רס"ה ס"ג  
## מבטל כלי מהיכנו  
שאלה  
בס' רס"ה ס"ג נאמר אין נותנין כלי בשבת תחת הנר לקבל שמן הנוטף מפני שהוא מבטל כלי מהיכנו.  
באיזה מקרה יהא מותר ולא יחשב למבטל כלי  
תשובה  
כשאדם זר הניח את הכלי תחת השמן, ואע"פ שנתכוין לעשותו כלי ובסיס לשמן אבל הרי אין אדם אוסר דבר שאינו שלו, וא"כ אין הכלי מתבטל מהיכנו.  
# סימן רס"ו  
## שלא להגביה קול  
כי אשמרה שבת א-ל ישמרני  
חידה  
איך יתכן שאסור לצעוק "יהא שמיה רבא" בשבת?  
תשובה  
כשמחוץ לבית הכנסת עומד סוס עם משא, וכאשר ישמע הסוס את "יהא שמיה רבא" ילך עם משאו ד' אמות ברשות הרבים, והצועק יעבור על "מחמר" כמבואר במשנ"ב (סי' רס"ו ס"ק י)  
ויש לעיין כשלאדם הצועק אין שום תועלת בהליכת הבהמה הטעונה, האם גם בכה"ג עובר על מחמר  
ואולי י"ל דכיון דרצון השי"ת שהבהמה תנוח בשבת כמו שנאמר למען ינוח שורך וחמורך,  
ויש לעיין כשהחמור בין כך מהלך ולא רגוע, האם יהיה מותר לצעוק, כי אינו מהלך מחמתו.  
# סי' רס"ו סעיף י"א  
## זורק לה כלאחר יד  
שאלה  
נאמר בסי' רס"ו סי"א היתה חבילתו מונחת על כתפיו… רץ תחתיה עד ביתו… וכי מטי לביתיה זורק לה כלאחר יד, דהיינו שלא כדרך זריקה כגון מכתפיו ולאחריו, ויש לדון כשהחבילה היתה ספר תורה או תפילין, האם גם בזה אמרינן שיזרקם?  
תשובה  
נראה שיזרוק ולא יעבור על הכנסה לרשות היחיד ע"י שמניח כדרכו. ויתקיים בו קיים זה מה שכתוב בזה  
# סי' רס"ו סעיף י'  
## מניחן שם  
נאמר בסי' רס"ו ס"י חשכה לו בדרך ותפילין בראשו… ואם יש בית סמוך לחומה שנשמרין בתוכו מניחן שם  
שאלה  
ויש להסתפק כשהניח את התפילין במקום המשתמר בכניסת השבת, והלך לביתו המרוחק, וכשהגיע יום ראשון בבוקר ורוצה להתפלל כוותיקין ואם ילך למקום שהניח שם התפילין יפסיד תפילת וותיקין, ושואל אם יתפלל כעת וותיקין ללא תפילין ואח"כ ילך ויקח התפילין ויקרא בהם ק"ש, או ילך מיד בהשכמה ליקח התפילין אלא שיפסיד תפילת וותיקין.  
תשובה  
תפילת וותיקין נלמד מהפסוק יראוך עם שמש  
ומאידך להתפלל עם התפילין הוא ענין גדול אבל לא נלמד מפסוקים.  
# סי' רס"ז ס"א  
## אין נופלים מול פניהם  
העומד לפני משפט של חיים ומות, האם יפול על פניו בע"ש  
שאלה  
נאמר בשו"ע סי' רס"ז ס"א בתפלת מנחה בע"ש אין נופלין על פניהם, מפני שהוא סמוך להכנסת שבת, ויש להסתפק באדם שמתקיים נגדו משפט לחיים או למוות בערב שבת, האם מותר לו לומר תחנון, ואולי אף חייב לפול על פניו בבכיות ותחנונים לפני בורא עולם שיושיענו לחיים.  
ויש להקשות דהרי בר"ה ויוכ"פ אין אומרים תחנון, אעפ"י שספרי חיים וספרי מתים פתוחים לפניו יתברך. ויש לדחות דבר"ה ויוכ"פ רוב העולם נכתבים לחיים, אבל בבית משפט אין רוב לחיים.  
# סי' רס"ח ס"א  
## אומר ויכולו  
מתי להודיע לצדיק שיתפלל על צרה  
שאלה  
אחד ממקורבי הצדיק נתבקש להודיע לצדיק שכעת עת צרה ליעקב, ומסתפק מתי יודיענו, האם מיד כשיגמור הצדיק שמו"ע, או ימתין עד אחר התפילה.  
תשובה  
זכורני בילדותי שהרשע הודיע שעומד להכנס לארץ ישראל, להשמיד ולהרוג את כל העם היושב בציון, ולאחר תפילת מעריב וקידוש נכנס הצדיק ר' אליה ראט לרבו ר' שלמה מזוויל והודיעו זאת וביקשו שיתפלל ויעורר רחמים,  
גער בו הצדיק למה המתין עד אחר שאמר "ויכולו", הרי אם היה יודע מזה קודם, היה מתקיים בו דברי חז"ל (שהובאו במשנ"ב רס"ח סק"א) אמר רב המנונא כל המתפלל ואומר ויכולו, כאילו נעשה שותף לקב"ה במעשה בראשית.  
# סימן ע"ר ס"א  
## במה מדליקין  
כשאין לו סידור שכתוב בו את כל המשנה  
שאלה  
נאמר בסי' ע"ר ס"א נוהגים לומר פרק במה מדליקין ובמשנ"ב סק"א כתב "לפי שיש בו דין הדלקה וג' דברים שצריך אדם לומר בתוך ביתו ערב שבת עם חשיכה".  
מה הדין באדם שאין לו סידור שכתוב בו כל הפרק, האם יאמר לפחות את אותם המשניות המדברות בעניני הדלקה וג' דברים שצריך לומר בתוך ביתו.  
תשובה  
הדעת נותנת שיאמר לפחות את אותם המשניות.  
כיצד ינהגו כשאין בביהכנ"ס פרק במה מדליקין  
שאלה  
ביהכנ"ס שאין להם פרק במה מדליקין, כגון בגטו, האם יאמרו פרק אחר?  
תשובה  
יעוין במשנ"ב סי' ע"ר סק"ב שהביא עוד סיבה לתקנת אמירת במה מדליקין, והוא כדי שאם יאחר אדם מלהתפלל, יהיה לו שהות להתפלל בעוד שיאמרו במה מדליקין, ע'   
ולכאורה לדבריו אין הבדל בין במה מדליקין לפרק אחר.  
אמנם יש לייעץ כדי שלא לשנות את התקנה של במה מדליקין, שבמקום זאת יאמר הרב שיעור בהלכות שבת, ובינתיים יוכלו המאחרים להתפלל, והשיעור יהיה במקום אמירת במה מדליקין.  
# סי' רע"א ס"א  
## ימהר לאכול מיד  
הרב שמבקר חולים לפני קידוש  
שאלה  
יש רבנים שנוהגים לילך לבקר חולים או אבלים בליל שבת בדרכם הביתה מתפילת ערבית ויש לדון אי שפיר עבדו, שהרי כתב השו"ע סי' רע"א ס"א כשיבוא לביתו ימהר לאכול מיד, וכתב המשנ"ב היינו לקדש כדי שיזכור שבת בעת תחילת כניסתו בכל כמה דמקדמינן ליה טפי עדיף, וא"כ אולי עדיף שיזדרזו לילך הביתה ולקדש, וילכו לחולים אחר הסעודה, אלא שמאידך גיסא לחולים נוח יותר שיבואו לבקרם לפני הסעודה כשהבית עוד מסודר ושקט  
תשובה  
כתב הטור כשיבוא לביתו ימהר לאכול מיד, בתניא זכור את יום השבת לקדשו, זכרהו על היין בכניסתו.  
והב"ח הביא את רש"י (במס' פסחים דף ק"ו ע"א) שכתב לקדשו משעה שנתקדש היום, וכתב הפרישה שאל תטעה לומר שבכניסתו הכוונה לאחר שנכנס לביתו, אלא ר"ל תיכף שנכנס שבת, מדבריהם למדנו שיש למהר לקדש מיד בכניסת השבת.  
אולם הרמ"ע מפאנו (בשו"ת סי' ב) חולק וסובר שאין צריכים למהר לביתם ולקדש, אלא אפשר לקדש ולאכול כל אחד מתי שעונג לו, הואיל וכבר זכר את השבת בכניסתו בתפילה בבית הכנסת ויצא בזה מצות קידוש מן התורה.  
לדברי הרמ"ע מפאנו יתכן שבשעת הצורך וכגון בשאלתנו, שהרב יכול לבקר את החולה כי יותר נוח לרב ולחולה כשהביקור יערך קודם הסעודה,  
וכפי שכתב המשנ"ב ס"ק א' שאם אינו תאב לאכול, יכול להמתין מלקדש עד שירעב, שכבר זכר את השבת בתפילתו בביהכנ"ס ויצא בזה המצות עשה דאורייתא, ומקורו מהרמ"ע מפאנו הנ"ל.  
ואמנם יש להעיר על דברי המשנ"ב, כיצד הגיע למצב שאינו תאב לאכול, הרי נפסק (בסי' רמ"ט ס"ב) שאסור לקבוע בערב שבת סעודה ומשתה, וא"כ איך הגיע למצב שאינו תאב לאכול,  
וי"ל שהרי בהמשך כתב הרמ"א שסעודה שזמנה בע"ש מותר כגון ברית מילה או פדיון הבן או סיום מסכתא ובדיעבד גם סעודת פורים (משנ"ב רמ"ט י"ג)  
ולאור כל הנ"ל נראה שאם יותר נוח לרב ולחולה, שיבקרנו לפני קידוש, יכל לסמוך על הרמ"ע מפאנו ויבקרנו קודם הקידוש והסעודה.  
